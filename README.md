
Zadanie testowe na rozmowę kwalifikacyjną dotyczącą zatrudnienia na stanowisko młodszego informatyka w Sekcji WWW Uniwersytetu Gdańskiego
Kalendarz Wydarzeń
Zadaniem jest stworzenie systemu kalendarza wydarzeń, który umożliwi dodawanie, przeglądanie i edycję wydarzeń. System powinien wykorzystywać bazę danych SQL do gromadzenia informacji o wydarzeniach i korzystać z języka PHP do obsługi logiki i komunikacji. Interfejs użytkownika powinien być prosty i intuicyjny, a użytkownik powinien mieć możliwość dodawania wydarzeń za pomocą formularza. Kalendarz zaprezentuj na stronie jako widok tygodniowy z możliwością przeglądania tygodni wstecz i w przód. 

Opis zadania:
1.	Stwórz tabelę SQL zawierającą informację o terminie, miejscu, tytule i opisie wydarzenia.
2.	Stwórz stronę internetową opartą na języku PHP, która będzie obsługiwać kalendarz wydarzeń:
2.1.	Stwórz formularz zawierający pola umożliwiające dodawanie nowych wydarzeń do bazy danych. 
2.2.	Wykorzystaj JS w celu walidacji danych przed przesłaniem formularza, a następnie wykonaj walidację danych w PHP przed zapisaniem wydarzenia w bazie danych.
2.3.	Wyświetl wydarzenia w widoku tygodniowym w odpowiednich miejscach z uwzględnieniem daty i czasu trwania wydarzenia.
3.	Funkcjonalność dodatkowa:
3.1.	Dodawaj i edytuj wydarzenia bez konieczności przeładowania strony.

